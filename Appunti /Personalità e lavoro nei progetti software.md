I **problemi non derivano solo d errori tecnici ma anche da conflitti tra le persone** coinvolte nei progetti, causati da diverse personalità, ovvero **modi di pensare e reagire ce restano simili in molte situazioni**.
Si può trattare di stili di comunicazione, modi differenti di prendere decisioni e reazioni diverse da situazioni di stress e cambiamenti. Alcune persone sono naturalmente più organizzate, altre più spontanee, alcuni sono analitici altri empatici etc. Tutte queste condizioni influiscono il modo di lavorare e collaborare.

Dunque capire i diversi tipi di personalità ci aiuta a migliorare la collaborazione, evitare litigi inutili e costruire team più equilibrati e produttivi.
### Modelli di personalità utilizzati nei progetti software
#### MBTI  - Myers-Briggs Type Indicator
È un modello basato sugli studi di Carl Jung. **Divide le persone in 16 tipi, combinando 4 dimensioni**,  NON con l'obiettivo di etichettare le persone (non esistono tipi giusti o sbagliati), ma **per capire meglio sé stessi e gli altri**.

| Dimensione | Scelte possibili        | Significato                  |
| ---------- | ----------------------- | ---------------------------- |
| **E/I**    | Estroverso / Introverso | Da dove prendi energia?      |
| **S/N**    | Sensing / Intuitive     | Come percepisci il mondo?    |
| **T/F**    | Thinking / Feeling      | Come prendi decisioni?       |
| **J/P**    | Judging / Perceiving    | Come ti organizzi nel tempo? |

#### Keirsey temperaments
Una semplificazione di questo modello è chiamata **Keirsey**, che **riunisce i 16 tipi in 4 "temperamenti"**, ognuno con i suoi punti di forza e limiti. 
[Scopri il tuo tipo](http://page.mi.fu-berlin.de/prechelt/mbti/typtest.html)

| Tipo               | Focus principale e contributo al progetto | Problemi tipici                        | Tendenze lavorative              |
| ------------------ | ----------------------------------------- | -------------------------------------- | -------------------------------- |
| **SJ** (Guardiani) | Ordine, regole, struttura                 | Troppa rigidità e burocrazia           | Pianificano, amano le procedure  |
| **SP** (Artisti)   | Azione, praticità, improvvisazione        | Mancanza di disciplina                 | Agiscono, risolvono al volo      |
| **NF** (Idealisti) | Empatia, relazioni, significato           | Difficoltà a gestire vincoli oggettivi | Comunicativi, motivano gli altri |
| **NT** (Razionale) | Logica, sistemi, perfezione               | Perfezionismo, mancanza di empatia     | Visionari, creano architetture   |
Secondo questo studio ogni temperamento ha tendenze naturali verso le seguneti attività:

Nella fase di **analisi dei requisiti**:
- SJ → cercano **specifiche chiare e dettagliate**
- SP → preferiscono un approccio **flessibile e agile**
- NF → **si preoccupano di come l'utente vivrà il prodotto**
- NT → vogliono requisiti **logici, coerenti e verificabili**
Es:
Un SJ direbbe: “Dammi il documento dei requisiti completo con tutti i casi d’uso”.  
Un SP risponderebbe: “Facciamolo partire e vediamo che succede”.

Nella **pianificazione**:
- SJ → vogliono **piani precisi** e ben documentati
- SP → odiano pianificare in anticipo, "tanto poi cambia tutto"
- NF → temono che i piani siano irrealistici, "non ce la faremo con i tempi"
- NT → pianificano solo ciò che possono **controllare**

La chiave per un buon **team bilanciato** è avere un buon mix di tipi, in modo tale da **compensarsi a vicenda**.

Nella **progettazione:**
- SJ → amano documentare tutto il design, con **tanti diagrammi UML**
- SP → vogliono **iniziare subito a programmare**
- NF → si concentrano su **interfacce utente e accessibilità**
- NT → progettano l’**architettura logica**, ma rischiano di **perdersi nei dettagli**

Nella **qualità:**
- SJ → pianificano i test, documentano, misurano, fanno tutto **in modo rigoroso**
- SP → fanno solo i test che **sembrano necessari** (rischiano di farne troppo pochi)
- NF → vogliono **validare** il prodotto, cioè **vedere se è utile e bello da usare**
- NT → si **disperano** perché sanno che **non si può mai testare tutto**

Nel **miglioramento del processo:**
- SJ → vogliono tante **regole, controlli, audit, procedure**
- SP → odiano le regole, le vivono come **limiti**
- NF → puntano sulla **comunicazione nel team**
- NT → chiedono sempre “Ma **funzionano davvero queste pratiche?**” – vogliono **prove empiriche**

### Altri modelli di personalità per usi generali
#### Temperamenti classici 
**Non è un metodo scientifico** ma è un metodo semplice per riflettere. È basato sull'antica Grecia e **associa le personalità ai 4 elementi:**
- **Sanguigno** (aria): ottimista, socievole, entusiasta
- **Melanconico** (terra): riflessivo, preciso, introverso
- **Flemmatico** (acqua): tranquillo, affidabile, passivo
- **Collerico** (fuoco): deciso, dominante, impaziente

#### Enneagramma 
È invece un sistema con **9 tipi di personalità, ciascuno dominato da un bisogno profondo.**
Utile nella **vita privata** per comprendere se stessi e i conflitti, **meno indicato per l’ingegneria del software**

1. Vuole avere ragione
2. Vuole aiutare
3. Vuole avere successo
4. Vuole essere unico
5. Vuole conoscere
6. Vuole sentirsi sicuro
7. Vuole godersi la vita
8. Vuole potere
9. Vuole pace e armonia

#### Big Five (OCEAN)
È **il più scientifico** e affidabile dal punto di vista scientifico. S**i una molto in psicologia, ma poco nel mondo dei progetti software perché è più clinico.** 
Analizza 5 grandi dimensioni psicologiche, misurate su una scala:

|Sigla|Nome|Cosa misura|
|---|---|---|
|**O**|Openness (apertura)|Creatività, immaginazione|
|**C**|Conscientiousness|Precisione, autodisciplina|
|**E**|Extraversion|Energia sociale|
|**A**|Agreeableness|Gentilezza, empatia|
|**N**|Neuroticism|Tendenza allo stress e all’ansia|

### Come collaborare tra le persone
Fondamentale per un buon Project Management. Perché nonostante si hanno strumenti precisi (WBS, FP..), **alla fine è sempre la mente umana a decidere.**
Ci sono 4 elementi chiave per il buon funzionamento di un team:
**Competenze tecniche**
	Serve un livello minimo di competenza nel gruppo. Non tutti devono sapere tutto, ma le competenze chiave come l'analisi dei requisiti e l'architettura devono essere coperte.
**Motivazione**
	Se le persone non credono nel progetto, non si sentono coinvolte o sono stressate il progresso si blocca.
**Comunicazione efficace**
	Un team che non comunica perde tempo, litiga.
**Collaborazione fluida**
	Non basta far il proprio dovere, bisogna anche interagire con gli altri e aiutarsi. Qui entrano in gioco le personalità, la fiducia reciproca e le regole di ruolo.

#### Approcci alla collaborazione e Ruoli
Nessuno dei due seguenti approcci è il migliore. 
- un'approccio **auto-organizzativo** dove ognuno sceglie il proprio ruolo, in base alla competenze ed esperienze nonostante. Qui il **ruolo è un caso unico** non standard dell'elenco formale, a volte nascono anche ruoli curiosi come "il responsabile del buonumore", "il mediatore"... 
  
  Sicuramente il team si adatta naturalmente quindi non c'è ostilità e tutti si sentono utili, ma allo stesso tempo ci vuole tempo per trovare un equilibrio. **Tutti parlano con tutti e le decisioni si prendono insieme.** Metodo agile per ambienti dinamici con cambiamento frequente. **È necessaria molta maturità.**

  Si utilizza il modello : **Scrum**
	- **Product Owner**
	  Si occupa di capire **cosa vuole il cliente**. Scrive e ordina le funzionalità (cosa fare e in che ordine).
	- **Scrum Master**
	  È il coach del team. Non comanda, ma aiuta il team ad auto-organizzarsi e seguire le regole agili.
	- **Development Team**
	  È il lavoro di gruppo vero e proprio. Il team si organizza e si usano tutte le competenze.


- approccio con **ruoli predefiniti** con compiti precisi. Si parte subito con **chiarezza** ma non sempre funziona, **si rischia di incastrare persone in ruoli che non gli si addicono**. Sicuramente per i progetti molto grandi e critici è preferibile.
  **La comunicazione avviene dal basso verso l'alto e le decisioni vengono prese solo dall'alto.**
  
  Si utilizza il modello: **V-Modell XT** e i 32+ ruoli professionali
  Metodo tedesco per progetti molto strutturati, utilizzato anche nella pubblica amministrazione.
  Ritroviamo i seguenti ruoli:
	- **project leader**
	- **Dev**
	- **Quality responsable**
	- **Privacy**
	- **Test Manger**
	- **Change manager**...

#### Brook's Law
IN un progetto software **gli effetti non sono proporzionali alle cause,** ritornano sulla causa e creano cicli: Un ritardo → si aggiungono persone → si rallenta la comunicazione → si accumulano altri ritardi…

L'esempio più concreto di dinamica non lineare è **Brook's Law: "Aggiungere persone ad un progetto in ritardo lo ritarda ancora di più"**
Questo succede a causa di 
- **Aumento del carico comunicativo**
  Ci sono troppe persone  e quindi più interazioni da dover gestire
  Ognuno deve parlare con più colleghi e quindi la produttività individuale scende
- **Costi di onboarding**
  Le persone nuove devono essere formate, ma i veterani sono occupati, portando ad un rallentamento sia di chi entra sia di chi già lavora
La soluzione è non suddividere ulteriormente le task e lasciare ch ei nuovi dipendenti prendano in carica task già esistenti e lasciar fare le cose in autonomia senza disturbare il team.
**Non tutto può essere in "parallelo".**

#### Tipi di comunicazione
La comunicazione è importante. Quella agile è la più efficace vediamo perché.
Esistono due tipi di comunicazione 
1. Sincrona e asincrona
	- **Sincrona** avviene in tempo reale tramite riunioni, videochiamate e telefonate
	  Utile per chiarire dubbi velocemente e discutere decisioni complesse.
	- **Asincrona** avviene leggendo e rispondendo quando si può attraverso email, documentazione.
	  Utile per gestire persone su fusi orari diversi, documentare ma rallenta.
2. formale e informale
	- **Formale** è registrata quindi ci sono verbali di riunioni contratti.
	  Può causare freddezza e lentezza.
	- **Informale** è più spontanea e spesso più sincera e avviene attraverso chat o "conversazioni in corridoio. Non resta traccia.
	C'è bisogno di entrambe.

Proprio perché la comunicazione è importante, è meglio utilizzare modelli agili come Scrum e XP, che la mettono al centro.

### Effetti psicologici nei progetti software
#### Psicologia cognitiva (individuale)
Tratta di quello che succede nella mente del singolo individuo 
Errori nel pensiero logico o deduttivo, sottovalutazione, influenza di bias mentali **possono influenzare la scrittura del codice, la progettazione delle architetture**...

**Bias cognitivi**
**Sono errori sistematici nel ragionamento umano. Non si tratta di sbagliare per distrazione**, ma modi sbagliati di pensare che sembrano logici.
Il cervello umano talvolta generalizza o ragiona per scorciatoie, questo nei progetti software crea stime sbagliate, decisione errate e malintesi.

Andiamo ad analizzare gli errori cognitivi principali:
- **Induzione fallace**
  Processo mentale per cui **generalizziamo da pochi esempi.** 
- **Heuristica della rappresentatività**
  È l'istinto umano di categorizzare troppo velocemente.
  “Questo sembra un progetto grosso, quindi andrà come l’altro grosso progetto che ho fatto.”
- **Heuristica della disponibilità**
  Si valuta la probabilità di un evento in base a quanto spesso accade.
  “L’anno scorso è saltato il database 3 volte → allora è la parte più fragile del progetto!”
- **Bias di conferma**
  Cerco solo informazioni che confermano ciò che penso evitando ciò che mi contraddice.

#### Psicologia sociale
Quello che succede **tra le persone del team**.
Parliamo di motivazione, comportamenti di gruppo, fiducia e influenza reciproca, le quali **possono impattare riunioni di progetto, comunicazione e collaborazione.**

“Ognuno ha una sua **percezione soggettiva** del progetto.”  
Ma il team deve costruire una **realtà condivisa**.
Per questo **è necessaria una comunicazione continua e trasparente**. Bisogna sentirsi liberi di poter esprimere la propria opinione senza giudicare gli altri.

Fondamentale sicuramente è la **Motivazione**, quindi cosa spinge una persona ad impegnarsi. 
È l'unione di **Motivazione = Valore**(quanto è importante per me. mi piace?) **x Aspettativa**(ce la faccio? ho il tempo?).

**Ognuno di noi assume determinati atteggiamenti (ottimista, pessimista, cinico..) e il ruolo del project manager è saper riconoscere questi atteggiamenti, capire da dove derivano e come affrontarli.** C'è il rischio che il team si disgeghi.

Ecco alcune dinamiche tipiche che fanno male a un progetto:
- **Blaming** (scaricare la colpa) → Si crea clima di paura.
- **Overcontrolling** (micromanagement) → Le persone si chiudono, perdono motivazione.
- Ignorare i **problemi relazionali** → Alla lunga il team si rompe.

	“Non basta far finta che vada tutto bene.”


**NON ESISTE UNA STRUTTURA DI TEAM PERFETTO**
**Bisogna saper leggere le persone e comunicare**

